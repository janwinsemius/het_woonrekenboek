# Opbrengsten

De basis van de RGW-berekening zijn de opbrengsten. In dit hoofdstuk gaat het primair om de inschatting van de VON-opbrengsten van nieuwbouw koopwoningen.
Een berekening van de haalbaarheid van een locatie start meestal met een woningprogramma in:
- aantallen
- prijscategorie
- typologie
- gbo (gebruiksoppervlakte)

Dat betekent dat je voor je berekening primair op zoek bent naar prijzen per m2. Die prijzen zijn te vinden door de lokale makelaar te bellen of door zelf te kijken naar vraagprijzen in de omgeving. Een mogelijke bron is de NVM-marjktinformatie voor je regio. Tegenwooridg is die marktinformatie openbaar beschikbaar op het niveau van de Coorop regio. Dat is niet altijd even behulpzaam. Bijvoorbeeld voor Groningen is de regio Overig Groningen zo groot dat daar zowel Zoutkamp als Groningen stad binnen valt.

Toch geeft die regio wel een goede illustratie van de prijsverschillen afhankelijk van de typologie:

|Woningtype|prijs per m2|
|------------|------------|
|Tussenwoning|3.253|
|Hoekwoning|3.121|
|Tweekap|2.902|
|Vrijstaand|2.907|
|Appartement|3.441|


Het prijsverschil tussen categorieën kan verschillen afhankelijk van het marktgebied. In woningmarktgebieden die sterk onder druk staan is het goed mogelijk dat de prijs per m2 van tweekappers en vrijstaande woningen beduidend hoger liggen dan de prijzen per m2 van tussenwoningen en hoekwoningen. Zeker bij schaarste aan de bovenkant van de markt kunnen de ptrijsniveaus daar sterk stijgen.

Bijzondere woningtypes, zoals patiowoningen of bungalows, komen in deze overzichten niet eens voor. Zeker als er weinig ervaring met dergelijke woningen is in de regio is een prijsinschatting lastig.
Daarbij vormt de indeling in prijscategorieen vaak een belemmering. Misschien is het wenselijk voor senioren meer patiowoningen, bungalows en appartementen te realiseren. Waarschijnlijk is van al die typologieen de prijs per m2 beduidend hoger dan van een tussenwoningen. Bij een masrktconforme benadering betekent dat automatisch dat kleinere woningen moeten worden gebouwd om binnen de prijscategorie te blijven.


## Kwaliteit
Het is van belang te beseffen dat in die eerste fase van rekenen er vaak nog niet of nauwelijks een omschrijving van de kwaliteit die zal worden gemaakt. Twee woningen van hetzelfde type met hetzelfde gbo op dezelfde plek zullen een andere waarde hebben als ze een andere kwaliteit hebben. Om die reden is het van belang bij het maken van een residuele grondwaardeberekening altijd ook een beeld te hebben van de kwaliteitseisen die worden gesteld. Het verwachtingspatroon moet helder zijn.

Overigens zou je kunnen zeggen dat hier afstand wordt genomen van de marktconforme benadering. Als een prijscategorie als eis stelt en je stelt een bepaalde kwaliteit als eis, dan is de ontwikkeling eigenlijk al niet meer marktconform. Er wordt niet meer gemaakt wat in de vrije markt tot stand zou komen. Als dat wel het geval zou zijn, zou de grondwaarde een andere zijn.
Nederland zodanig is dat het niet snel zal gebeuren dat troep wordt gemaakt.

Een bijzonderheid is nog dat in de praktijk vaak bij verkoop extra kwaliteiten bovenop de basiswoning worden aangeboden zoals bijvoorbeeld:
- garage
- dakkapel
- aanbouw / opbouw / uitbouw
- etc.
Een belangrijke vraag is hoe hiermee om te gaan.

Er zijn twee problemen vanuit gemeentelijke perspectief:
1. Door extra kwaliteiten aan te bieden onttrekt de ontwikkelaar zich mogelijk aan de voorgeschreven prijscategorieën
2. Als de extra kwaliteit meteen was meegenomen zou over de hogere VON prijs ook grondwaarde worden gerekend.

Dus de ontwikkelaar onttrekt zich zowel aan de prijscategorie als aan de waardebepaling.
Daar staat tegenover dat het altijd lastig is om de extra kwaliteiten wel mee te nemen.
Als de koper bijvoorbeeld een dakkapel kiest, waarvan de kostprijs (bouwkosten) € 7.000 is, maar de marktwaarde van de woning wordt € 12.000 hoger, dan zou de grondprijs met € 5.000 kunnen worden verhoogd. Als de woning zonder dakkapel eenmaal is geleverd, kan de koper de dakkapel alsnog maken voor het lagere bedrag. Bij het afrekenen van grondprijzen over opties is het risico altijd dat de koper geen opties meer kiest en er na oplevering nog van alles aan de woningen wordt toegevoegd en veranderd.

Er is geen standaard-strategie om hier uit te komen. 


## Organiseren van marktinformatie
Er is op het punt van het inschatten van opbrengsten wel een duidelijk verschil tussen marktpartijen en overheden. De markt beschouwd het inschatten van de opbrengst als core-business van de ontwikkelaar. Dat is waar hij goed in is. De data van oude projecten wordt dan ook verzameld en bewaard en is paraat om bij nieuwe projecten als marktkennis te worden ingezet.
Gemeenten zijn vaak slecht op de hoogte van wat er precies verkocht is. Na de beleidsmatige prijscategorie en kwaliteit houdt het vaak op. Eerder merkte ik al op dat gemeentelijke overheden eigenlijk de grootste woningontwikkelaars van Nederland zijn. Daarbij past die opstelling secht. Eigenlijk zouden gemeenten als eis aan marktpartijen moeten stellen dat de verkoopinformatie terug wordt geleverd aan de gemeente. Die verkoopinformatie zou op zijn minst moeten bestaan uit:
- definitieve verkoopprijs
- opties en prijs
- verkoopmoment / verkoopduur op objectniveau

Door die gegevens te bewaren en te koppelen aan de eigen grondexploitatiedata is het mogelijk in de toekomst meer onderbouwde beslissingen te nemen.


