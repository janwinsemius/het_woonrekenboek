# Inleiding

Dit is een beknopte inleiding in de financiele rekenkunde, gericht de toepassing in de ruimtelijke ordening (RO) en volkshuisvesting (VHV). Het doel is uiteindelijk financiële afwegingen van partijen in de RO en VHV beter te begrijpen en om met dat begrip de kans te vergroten om de eigen doelstellingen te realiseren.

Financiéle rekenkunde is op allerlei terreinen in de VHV en RO van essentieel belang. De rekensommen die hier worden behandeld liggen, als het goed is, aan elke investering ten grondslag. Bij haalbaarheidsonderzoeken gaat het er om of de toekomstige kasstromen de initiële investering dekken. Bij een huurexploitatie is de vraag of de toekomstige huurinkomsten het gewenste rendement op de investering opleveren. In een grondexploitatie gaat het er om over meerdere jaren de kosten en opbrengsten van de exploitatie met elkaar in evenwicht te brengen. Het belang van financéle rekenkunde is vooral zo groot omdat ontwikkelen en exploiteren van vastgoed zo traag is. Een gebiedsexploitatie duurt vanaf begin tot eind al snel 10 jaar. Een woningexploitatie mogelijk 50 jaar. Om over die periodes te rekenen aan rendementen en haalbaarheid is financiële rekenkunde onmisbaar.

Randvoorwaarden die de overheid stelt, veranderen de uitkomst van de rekensom. De mate waarin partijen al dan niet geneigd zijn om af te wijken van randvoorwaarden zijn ook afhankelijk van de rekensom. Contracten kunnen groter gevolgen hebben voor de uitkomst van de rekensom. En niet onbelangrijk, de inschatting of een project kans van slagen heeft, wordt voor een zeer groot deel door de rekensom bepaald.

## Capita Selecta
De behandeling van de financiële rekenkunde is geenszins volledig. Alleen die onderwerpen worden behandeld die van belang zijn om een goede basis te geven in de dagelijke RO-praktijk. Het gaat alleen om een praktische behandeling om een beter inzicht in de woningmarkt en de woningbouwmarkt te krijgen. Onderwerpen zoals bijvoorbeekd annuiteiten, van belang als je financiële rekenkunde  toepast in de hypotheekbranche, worden niet behandeld. Er wordt bijvoorbeeld ook geen overzicht gegeven van allerlei verschillende methoden om investeringsbeslissingen te nemen. De focus ligt vooral op de netto contante waarde methode.

## Aanbeveling
Laat je niet uit het veld slaan door de cijferjes en sommetjes. De sommen zijn vrij simpel en kunnen groot inzicht verschaffen in het reilen en zeilen van de bouw- en ontwikkelwereld en de volkshuisvesting. De afgelopen 30 jaar is zeer veel "harde" ontwikkelkennis bij overheden verdwenen. Voor de marktwerking die met de nota volkshuisvesting in de jaren '90 en de Vierde Nota is ingezet, was er een ontwikkelpraktijk die zeer sterk overheidsgestuurd was. Beleid, financiering en de bijbehorende rekensommen waren nauw met elkaar vervlochten in overheidshanden.

In de jaren '90 is sprake van een abrupte omslag, waarbij veel voormalig ambtenaren overstappen naar "de markt". Er is nog wel financiële kennis aanwezig bij planeconomen, die worden ingevlogen als het nodig is. Maar planeconomie is een afgescheiden discipline van specialisten. Beleidsmakers en bestuurders missen de financiële component vaak. Een beter begrip kan de kansen dat doelstellingen worden gerealiseerd aanzienlijk vergroten.

Een bijkomend nadeel van het monopolie van de planeconoom is dat dezelfde planeconoom voor allerlei verschillende activiteiten wordt ingevlogen die eigenlijk strikt gescheiden zouden moeten zijn. Voor een haalbaarheidsstudie bellen we de planeconoom, voor een grex bellen we de planeconoom, voor control bellen we de planeconoom en voor de boekhouding bellen we de planeconoom. Die komt bovendien op al die gelegenheden aanzetten met hetzelfde instrument: de grondexploitatie. 

Gemeenten in Nederland nog steeds de grootste ontwikkelaar. Gemeentefinancien worden in belangrijke mate mede bepaald door inkomsten die direct of indirect uit grondopbrengsten van ontwikkeling komen. Tegen die achtergrond is het van belang ook te kunnen rekenen als een ontwikkelaar, op de achterkant van een sigarenkist.