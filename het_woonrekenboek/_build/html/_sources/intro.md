# Het Woonrekenboek

## Inleiding
Wonen is een eerste levensbehoefte. Om die reden wordt er zeker als er niet genoeg huizen zijn of huizen te duur zijn vooral vanuit een ideëel of politiek perspectief over gesproken. Woonbeleid gaat over doelstellingen als beschikbaarheid, betaalbaarheid, duurzaamheid en ruimtelijke kwaliteit. Financiële aspecten staan  niet op de eerste plaats, maar vormen een horde die genomen moeten worden. Als er te weinig en te duur wordt gebouwd is er kritiek dat de primaire levensbehoefte niet aan "de markt" kan worden overgelaten. De overheid grijpt  in met regels om bijvoorbeeld meer huurwoningen te maken. Of gemeenten moeten het Rijk beloven bepaalde woningaantallen te bouwen.

Het woonrekenboek mengt zich niet in de discussie over de oplossingen voor de huidige problemen op de woningmarkt, dan zou het geen rekenboek hebben geheten. Wat het woonrekenboek wel wil is meer inzicht verschaffen in de financiële krachten op de markt en de financiële afwegingen die partijen maken. Door dat begrip is het beter mogelijk te voorspellen wat de gevolgen van bepaalde beleidsingrepen zijn. Een volgende stap is om instrumenten te bedenken die zijn afgestemd op de krachten die in de markt spelen.

Sturen van de woningmarkt is als het sturen van een zeilboot. De marktvraag is de wind. Als er geen wind is, valt er weinig te sturen in een zeilboot. Als het te hard waait is het ook lastig. Om zo hard mogelijk te gaan, is het van belang de boot en de wind zo goed mogelijk te begrijpen. Het helpt niet als de eigenaar van de boot, de kapitein en de passagiers met elkaar afspreken om eerder op de bestemming aan te komen.

Er zijn politieke partijen die de woningmarkt helemaal willen afschaffen, maar het lijkt niet erg waarschijnlijk dat dit snel zal gebeuren. Tot die tijd is het nodig beleid af te stemmen op die markt, met begrip van de markt. Wat daarbij kan helpen is een concreet begrip van de financiële afwegingen. Daarvoor is het, voor sommigen helaas, nodig om te rekenen.

Het woonrekenboek gaat zeer concreet vanaf de basis in op de rekensommen waarop de woningmarkt draait.

## Techniek en instrumenten
Dit boek is gemaakt in jupyter. Dat betekent dat de rekensommen zijn geprogrammeerd in python. De liefhebber kan naar de broncode van het boek gaan en de rekensommen bekijken en gebruiken. Tegelijk is in dit boek aandacht besteed aan het maken vand e sommen in de huis-, tuin- en keukenrekenmachine van vandaag: Excel.

