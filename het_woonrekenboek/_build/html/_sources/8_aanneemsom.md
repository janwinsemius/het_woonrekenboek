# Bouwkostendata
Voor de "leek" is het een stuk lastiger om aan goede referenties voor bouwkosten te komen dan aan referenties voor de opbrengsten. Het is mogelijk om kostendata te kopen. Bijvoorbeeld het Bouwkostenkopas is een mogelijkheid. Daarin staan prijzen per m3. Een alternatief is om jaarlijks voor de eigen gemeente een aantal referentiewoningen te laten doorrekenen en die berekeningen als basis voor de residuele berekening te gebruiken. Zowel bij het bouwkostenkompas als bij de referenties blijft het lastig te komen tot een inschatting van de kosten van afwijkende typen. En in de praktijk wijken typen eigenlijk bijna altijd af!
Gezien de grote bedragen waar het om gaat is het aan te raden op een gegeven moment in het proces de kosten door te laten rekenen. Dat is iets anders dan een doorrekening van de grondexploitatie. Het gaat om de doorrekening van de bouwkosten die ten grondslag liggen aan de residuele waardeberekening.

Los van die doorrekeningen en hulpmiddelen is het goed om te begrijpen wat de opbouw van de berekening van een aanneemsom is en wat daarin de cruciale facotoren zijn.

## Bruto-netto
Allereerst is het verschil van belang tussen het bruto en netto oppervlakte van een woning. Kosten zijn gebaseerd op wat je daadwerkelijk bouwt, het bruto vloeroppervlakte (bvo). Als je een woning koopt dan is de prijs per m2 gebaseerd op het gebruiksoppervlakte (gbo). 
Dat zijn de meters die je daadwerkelijk kunt gebruiken. Het gbo wordt uitgerekend op basis van een NEN 2580. Om van bvo naar gbo te gaan moet je de volgende oppervlaktes aftrekken :
- dragende muren
- oppervlakte vides en trapgaten groter dan 4m2
- oppervlakte ruimtes lager dan 1.5 m
- leidingschachten en afzonderlijke constructies groter dan 0.5m2

Een algemene ruimte, zoals de portiek in een flatgebouw, maakt wel onderdeel uit van het bvo maar niet van het gbo.

Hier ontstaat een eerste belangrijk verschil tussen verschillende woningtypen. De bruto netto verhouding is afhankelijk van het type. Als je 3 woningen naast elkaar zet met allemaal een gbo van 100m2 dan ziet het verschil er als volgt uit:

|Woningtype|kapvorm|gbo|bvo|bruto-netto|
|------------|------------|------------|------------|------------|
|tussenwoning|plat|100|112|0.89|
|tussenwoning|zadeldak|100|130|0.76|
|appartement|plat|100|140|0.66|

Per tussenwoning met plat dak van 100m2 kan de bruto netto verhouding nog verschillen, bijvoorbeeld afhankelijk van de dikte van bouwmuren, of de beukmaat en het aantal lagen. Crux is dat Bij een relatief simpele benadering van opbrengsten en bouwkosten per m2 al grote verschillen in conclusies kunnen ontstaan.
Als je precies wil kijken wat kostentechnisch jet optimale type is kom je rer niet met deze benadering. Je zal dan veel preciezer moeten kijken naar wat de kenmerken van de woning zijn en de kostenopbouw.

Deze vergelijking kan wel duidelijk maken waarom de hogere VON-prijs per m2 voor appartementen niet vanzelfsprekend beteent dat het gunstig is om appartementen te maken. KOrt gezegd moet je voor een appartement veel meer vierkante meters maken om dezelfde hoeveelheid vierkante meters te verkopen.




